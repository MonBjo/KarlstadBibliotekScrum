Att få lära sig hur det agila arbetssättet faktiskt fungerar har varit intressant, även fast det kan vara svårt att greppa när man inte har arbetat med det "på riktigt". Men jag tror man snabbt kommer kunna komma in i det om man skulle hamna på ett företag som arbetar utifrån diverse agila metoder.

Scrum känns som det man kommer ta mest delar ifrån och det känns också som det lättaste att jobba utifrån. Kanban känns svårare att implementera om man inte har ett riktigt tight team att jobba med, som oerfaren programmerare så skulle jag hellre använda Scrum.

Att göra user stories/kort etc och iterera på allt man skapar för att få ut en bättre produkt kommer garanterat göra att mitt personliga arbetsflöde kommer gå smidigare, då jag nu har mer struktur till hur jag kommer arbeta istället för att bara sitta och jobba tills man känner sig nöjd.

Men det finns delar ur Kanban man också kan låna för att bygga upp arbetsflöde, och jag tror det är en viktig del att ta från den här kursen, att det går att blanda idéer, metoder och dylikt från Scrum, Kanban och det moderna agila mindsetet för att skapa något som fungerar just för dig själv, ditt team eller företag.